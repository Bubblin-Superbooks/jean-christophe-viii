<div class="leaf flex"><div class="inner justify"><p class="no-indent  ">sydämin, kuinka hän oli itkenyt, itkenyt nääntyäkseen.</p><p>--- Autathan minua? sanoi Jacqueline rukoilevasti; autat minua elämään, olemaan hyvä, edes hiukankin hänen kaltaisensa? Martta-raukka, rakastathan sinäkin häntä?</p><p>--- Me rakastamme heitä kumpaakin, niinkuin hekin meitä rakastivat.</p><p>--- Oi, kun he olisivat täällä!</p><p>--- He ovat täällä.</p><p>He istuivat paikallaan, puristuen toisiaan vasten; he tuskin voivat hengittää, heidän sydämensä sykkivät kiivaasti. Alkoi hiljaa sataa tihkusadetta. Jacquelinea värisytti.</p><p>--- Mennään sisään, sanoi hän.</p><p class=" stretch-last-line ">Puiston varjossa oli melkeinpä pimeä. Olivier suuteli Jacquelinen kosteaa tukkaa; Jacqueline kohotti päätänsä Olivier Jeanninin puoleen, ja Olivier tunsi huulillaan ensi kertaa rakastuneen tytön huulten kosketuksen,</p></div> </div>