<div class="leaf flex"><div class="inner justify"><pre class="no-indent  ">Boire dans vos baisers des amours insensées,  
Goutte à goutte et longtemps!…  

"Anna minun pusertaa sinut syliini,  
juoda suudelmistasi hurjaa rakkautta,  
tilkka tilkalta ja vitkaan!…"</pre><p class=" stretch-last-line ">He kävivät erästä hienoston piirien erikoisesti suosimaa koulua, jonka opettajat olivat yliopistomiehiä. Siellä löysivät he jumalia sydämensä kaipuille. Melkein kaikki nuo pikku tytöt olivat rakastuneet opettajiinsa. Ei tarvittu muuta kuin että opettaja oli nuori eikä aivan hirvittävän ruma, niin hän oikein raivosi tyttösten sydämissä. Oppilaat tekivät työtä kuin hevoset, kukin saavuttaakseen oman sulttaaninsa huomion. Tuli pitkät itkut, kun tyttö sai opettajaltaan ainekirjoituksesta huonon numeron, — kukin omaltaan tietysti: sillä siitä he vähät välittivät, jos toinen sen antoi. Jos hän kiitteli heitä, niin punastuttiin ja kalvettiin, luotiin häneen</p></div> </div>