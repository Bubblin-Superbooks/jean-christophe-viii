<div class="leaf flex"><div class="inner justify"><p class="no-indent  ">jonkun vieraan olion, joka tervehti häntä juhlallisesti. Muuan sanomalehtimies oli tullut kursailematta sisään, kun ovi oli auki. Christophe hyppäsi vimmoissaan sängystä:</p><p>--- Mitä te tänne tunkeudutte? — huusi hän tulijalle.</p><p>Hän tempaisi pieluksensa heittääkseen sen vasten tungettelijan naamaa, mies ponnahti vaistomaisesti pari askelta taaksepäin. He selvittelivät nyt keskenään asiaa. <em>La Nation_-lehden reportteri halusi haastatella _monsieur</em> Krafftia artikkelin johdosta, joka oli ilmestynyt <em>Le Grand Journalissa</em>.</p><p>--- Mikä artikkeli?</p><p>--- Eikö Christophe ollut sitä lukenut? Reportteri tarjoutui selostamaan sitä hänelle.</p><p class=" stretch-last-line ">Christophe heittäytyi jälleen sänkyynsä. Ellei hän olisi ollut vielä niin unenpöpperössä, olisi hän ajanut tuon miehen ulos; mutta nyt hänestä oli helpompaa antaa vieraan puhua. Hän painautui vuoteeseensa, sulki</p></div> </div>