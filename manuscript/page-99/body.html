<div class="leaf flex"><div class="inner justify"><p class="no-indent  ">melankolian, joka ihmisen kohtaloon on kudottu…</p><p>Hetken päästä Jacqueline pyyhki silmänsä ja katsoi Olivieriin, ja yhtäkkiä he syleilivät toisiaan. Oi ääretöntä onnea! Uskonnollisen harrasta onnea. Niin suloinen ja syvä se on, että se tuottaa tuskaa!</p><p>Jacqueline kysyi:</p><p>--- Oliko sisaresi sinun näköisesi? Olivier hätkähti. Hän sanoi:</p><p>--- Miksi puhut minulle hänestä? Sinä tunnet siis hänet?</p><p>Jacqueline vastasi:</p><p>--- Christophe on sen minulle kertonut… Sinä olet kärsinyt kovasti?</p><p>Olivier kumarsi myöntävästi päätänsä. Hän oli liian liikutettu voidakseen vastata.</p><p>--- Minäkin olen kovasti kärsinyt, sanoi Jacqueline.</p><p class=" stretch-last-line ">Hän puhui menneestä ystävättärestään, nimittäin rakkaasta Martta-tädistään; hän kertoi pakahtuvin</p></div> </div>