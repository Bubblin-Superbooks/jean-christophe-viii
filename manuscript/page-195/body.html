<div class="leaf flex"><div class="inner justify"><p>Rouva punastui ja sanoi:</p><p>--- Oh, en tahtonut tungetella.</p><p>Christophe katui puuskapäisyyttään ja otti rouvaa käsistä:</p><p>--- Anteeksi, pyysi hän. Minä pelkään aina, että hänen kimppuunsa karataan. Poika-parka! Hän kärsii siitä yhtä kovasti kuin minäkin… Ei, me emme tapaa enää.</p><p>--- Eikä hän teille kirjoita?</p><p>--- Ei, virkkoi Christophe, hiukan häpeissään.</p><p>--- Kuinka surullista elämä on! sanoi M:me Arnaud tuokion päästä.</p><p>Christophe nosti päänsä pystyyn.</p><p>--- Ei, vastasi hän, elämä ei ole surullista. Siinä on ainoastaan surullisia hetkiä.</p><p>M:me Arnaud jatkoi, tuskin tuntuvalla katkeruudella:</p><p class=" stretch-last-line ">--- Kun on rakastanut, eikä rakasta enää, mitä</p></div> </div>