<div class="leaf flex"><div class="inner justify"><p class="no-indent  ">kärsivällisesti kutoa uudestaan tuota loistavaa ja turhaa unelmiensa sommitelmaa, joka oli tehty heidän puhtaimmista kärsimyksistään ja sydänverestään.</p><p>M:me Arnaud oli yksinään kotona… Tuli ilta.</p><p>Ovikello soi. M:me Arnaud heräsi vavahtaen unelmistaan ennen tavallista aikaansa. Hän kietoi huolellisesti käsityönsä kokoon ja meni avaamaan. Tulija oli Christophe. Hän näytti hyvin liikutetulta. Rouva tarttui ystävällisesti hänen käsiinsä.</p><p>--- Mikä teidän on, hyvä ystävä? kysyi hän.</p><p>--- Ah! sanoi Christophe. Olivier tuli takaisin.</p><p>--- Tuli takaisin?</p><p>--- Niin, tänä aamuna, tuli ja sanoi minulle: "Christophe, auta minua!" Minä syleilin häntä, hän itki. Sanoi minulle: "Minulla ei ole enää ketään muita kuin sinä. Hän lähti pois".</p><p>M:me Arnaud pisti järkytyksissään kätensä ristiin ja huudahti:</p></div> </div>