<div class="leaf flex"><div class="inner justify"><p class="no-indent  ">kanssa kaupungille! Olivier odotti häntä ruualle. Christophe ei tullut. Olivierin levottomuus kasvoi hetki hetkeltä, hän ajatteli: )</p><p>--- Mitä tyhmyyksiä he mahtavat panna hänet puhumaan!</p><p>Noin kello kolme palasi Christophe kotiin, sangen reimalla tuulella. Hän oli ollut päivällisillä Arsène Gamachen kanssa, ja hänen päänsä oli hieman pyörällä samppanjasta, jota hän oli niillä juonut. Hän ei ymmärtänyt, miksi Olivier kyseli häneltä niin tuskissaan, mitä hän oli sanonut ja tehnyt.</p><p>--- Mitäkö tehnyt? Syönyt pulskan päivällisen. En ole pitkiin aikoihin saanut parempaa.</p><p>Christophe alkoi luetella hänelle ruokalistaa:</p><p>--- Entä viinit… Minä olen holkkinut joka väriä!</p><p>Olivier keskeytti hänet ja kysyi, ketä siellä oli muita vieraita.</p><p class=" stretch-last-line ">--- Vieraita?… En tiedä. Siellä oli Gamache, mukava</p></div> </div>