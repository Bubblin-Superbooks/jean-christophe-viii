<div class="leaf flex"><div class="inner justify"><p>--- Niinkuin näette, vastasi Grazia osoittaen, mikä epäjärjestys huoneessa oli; tämän viikon lopulla olemme jo poissa Parisista.</p><p>--- Pitkäksi aikaa?</p><p>Grazia teki epätietoisen liikkeen:</p><p>--- Sitä ei osaa sanoa.</p><p>Christophe koetti väkisinkin puhua. Hänen kurkkuaan tukehdutti.</p><p>--- Minnekä te menette?</p><p>--- Yhdysvaltoihin. Mieheni on nimitetty sinne lähetystön ensimäiseksi sihteeriksi.</p><p>--- Ja sitten, sittenhän… supisi Christophe… (ja hänen huulensa vapisivat on kaikki lopussa? )</p><p>--- Ystäväni, sanoi Grazia hänen äänensä vavahduksesta liikutettuna…<br>Ei, ei ole lopussa.</p><p>--- Minä löysin teidät vain heti taas kadottaakseni.</p><p>Christophelle tuli kyyneleitä silmiin.</p></div> </div>