<div class="leaf flex"><div class="inner justify"><p class="no-indent  ">naispuolisiakin sanomalehtimiehiä, jotka väittivät olevansa hänen ystäviään ja jutteluttivat hänellä hänen rakkausasioitaan. Toiset käyttivät häntä välikappaleena saadakseen panetella joitakin muita tunnettuja henkilöitä. Aina kun Olivier palasi kotiin, tapasi hän Christophen sangen nurjalla mielin.</p><p>--- Joko taas tuli tyhmyys? kysyi Olivier.</p><p>--- Taas, vastasi Christophe masentuneena.</p><p>--- Sinä olet siis aivan auttamaton!</p><p>--- Pitäisi panna telkien taakse… Mutta tällä kertaa minä lupaan, että se on viimeinen kerta.</p><p>--- Tietysti, — kunnes tulee uusi…</p><p>--- Ei, nyt se on viimeinen.</p><p>Seuraavana päivänä sanoi Christophe voitonriemuissaan ystävälleen:</p><p>--- Tuli vielä yksi. Minä ajoin hänet ulos.</p><p class=" stretch-last-line ">--- Ei saa mennä liiallisuuksiin, vastasi Olivier, Ole viisas heidän kanssaan. Ne elukat ovat sangen ilkeitä.</p></div> </div>