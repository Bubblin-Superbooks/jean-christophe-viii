<div class="leaf flex"><div class="inner justify"><p class="no-indent  ">kirjoituksen.<br>Oh, mitä on musiikilla ja politiikalla keskenään tekemistä?</p><p>--- Sellainen on meillä tapa, vastasi Olivier. Ajattelepa, millaisia taisteluita Beethovenin ympärillä käydään. Toiset tekevät hänestä jakobinin, toiset papin, jotkut Père Duchesnen, eräät ruhtinaitten saappaiden nuolijan.</p><p>--- Ah, minkälaisen potkun hän antaisi heille kaikille!</p><p>--- Hyvä, tee sinä samoin.</p><p class=" stretch-last-line ">Christophe tahtoikin tehdä niin. Mutta hän oli liian vilpitön ihmisiä kohtaan, jotka olivat hänelle ystävällisiä. Olivier ei saanut koskaan rauhaa jättäessään Christophen yksin. Sillä Christophea tultiin alinomaa haastattelemaan, ja vaikka Christophe lupasi pitää varansa, ei hän voinut estää itseään olemasta avomielinen ja luottavainen. Hän puhui silloin kaikki, mitä hänen päähänsä pälkähti. Hänen pakinoilleen tuli</p></div> </div>