<div class="leaf flex"><div class="inner justify"><p>Viimein pani hän kätensä Christophen kädelle ja sanoi:</p><p>--- Mitä te lapselle teette?</p><p>Sitä asiaa hän oli ajatellut jo heti alusta pitäen. Hän puhui, puhui muuta, oli aivan kuin toinen nainen, kuin juopunut. Mutta hän ajatteli pelkästään sitä. Heti Christophen ilmoitusta tapahtumasta kuullessaan oli hän rakentanut sydämessään jo kokonaisen romaanin. Hän ajatteli tuota lasta, jonka äiti oli jättänyt, onnea saada sitä kasvattaa, kutoa moisen pikku sielun ympärille omia unelmiaan ja rakkauttaan. Mutta hän sanoi itselleen:</p><p>--- Ei, se on paha, minä en saa nauttia toisten onnettomuudesta.</p><p>Kuitenkin se toivomus oli häntä voimakkaampi. Hän puhui, puhui, ja hänen vaikeneva sydämensä lämpeni toivosta.</p><p>Christophe sanoi:</p></div> </div>