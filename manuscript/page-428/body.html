<div class="leaf flex"><div class="inner justify"><p class="no-indent  ">jotain puolestanne.<br>Olen teille velkaa niin paljon.</p><p>--- Mitä? kysyi Christophe. En ole tehnyt teille mitään hyvää.</p><p>--- Te ette tiedä, vastasi Grazia, mitä te olette minulle ollut.</p><p class=" stretch-last-line ">Ja hän puhui siitä ajasta, jolloin hän pikku tyttönä tapasi Christophen enonsa Stevensin luona ja jolloin hän sai häneltä, hänen sävellyksistään, herätyksen huomaamaan kaikkea, mikä maailmassa on kaunista. Ja vähitellen hän hiljalleen elostui ja kertoi Christophelle, kautta rantain ja lyhyesti, mutta kyllin läpikuultavin sanoin silloisia lapsentunteitaan: miten hän oli ottanut osaa Christophen suruihin; kertoi konsertista, jossa Christophelle vihellettiin ja jossa Grazia oli itkenyt; ja Christophelle kirjoittamastaan kirjeestä, johon Christophe ei ollut vastannut: sillä hän ei ollut saanutkaan sitä. Ja kuvitelmiinsa uskoen, Christophe</p></div> </div>