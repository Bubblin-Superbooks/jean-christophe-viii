<div class="leaf flex"><div class="inner justify"><p class="no-indent  ">huomasi<br>Louisen valokuvan:</p><p>--- Tuossa on äiti? kysyi hän.</p><p>--- Niin.</p><p>Hän otti valokuvan ja katseli sitä suopein ja hellin silmin.</p><p>--- Kiltti vanhus! sanoi hän. Te olette onnellinen.</p><p>--- Oi, hän on jo kuollut.</p><p>--- Se ei haittaa, onhan hän teillä ollut.</p><p>--- Niin; entä teillä?</p><p>Näyttelijätär karttoi tätä puheenaihetta, rypistäen kulmakarvojaan. Hän ei tahtonut, että Christophe olisi kysellyt hänen asioitaan.</p><p>--- Ei, kertokaapa itsestänne. Minulle tässä… Jotain omasta elämästänne…</p><p>--- Mitä te siitä?</p><p class=" stretch-last-line ">--- Niin, mutta, kertokaa nyt kuitenkin. Christophe ei tahtonut kertoa, mutta hän ei voinut olla vastaamatta</p></div> </div>