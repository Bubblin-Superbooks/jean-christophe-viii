<div class="leaf flex"><div class="inner justify"><p>--- Voi noita onnettomia!</p><p>--- Hän lähti, toisti Christophe. Lähti rakastajansa kanssa.</p><p>--- Entä heidän lapsensa? kysyi m:me Arnaud.</p><p>--- Jätti miehensä, lapsen, kaikki.</p><p>--- Se onneton! toisti m:me Arnaud.</p><p>--- Olivier rakasti häntä, sanoi Christophe, rakasti koko sielullaan, Hän ei tästä iskusta nouse. Hän hoki minulle: "Christophe, hän on pettänyt, minut… Rakkain ystäväni on minut pettänyt." Minä koetin sanoa hänelle: "Koska hän on sinut pettänyt, niin ei hän ollutkaan sinun ystäväsi. Sinun vihollisesi hän on. Unohda hänet, tai tapa hänet."</p><p>--- Oh, Christophe, mitä te nyt puhuttekaan! Sehän on kauheaa.</p><p class=" stretch-last-line ">--- Aivan niin, tiedän, että tämä tuntuu teistä aivan esihistorialliselta raakuudelta: tappaa vaimonsa! Uskokaa vaan kauniisti tätä hienoa parisilaista</p></div> </div>