<div class="leaf flex"><div class="inner justify"><p class="no-indent  ">olisi saattanut luulla. Hän kysyi, miksi Françoise oli sellaista tehnyt. Kun Françoise sanoi, että hän tahtoi tulla näyttelijättäreksi, purskahti toinen kaikuvaan nauruun. Hän kyseli tytöltä tarkemmin asiaa; ja Françoise luki hänelle kokonaisia näytelmien sivuja, jotka hän oli oppinut ulkoa, se hämmästytti näyttelijää, hän sanoi:</p><p>--- Kuulehan, tahdotko, niin annan sinulle tunteja?</p><p>Françoise oli ilmi ihastuksissaan, hän suuteli herran käsiä.</p><p>--- Ah, sanoi Françoise nyt Christophelle, kuinka minä olisin voinut häntä rakastaa!</p><p>Mutta sitten oli näyttelijä lisännyt:</p><p>--- Mutta kuulepas, hupakko, sinä tiedät, mitään ei ilmaiseksi…</p><p class=" stretch-last-line ">Françoise oli neitsyt, hän oli aina tuntenut raivoisaa häveliäisyyden vimmaa ahdisteluita vastaan, joille hän oli saanut olla alttiina. Tuon kesyttömän siveyden</p></div> </div>