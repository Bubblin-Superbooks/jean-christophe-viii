<div class="leaf flex"><div class="inner justify"><p class="no-indent  ">näyttelijättären kysymyksiin, sillä kysyjä oli sangen taitava. Ja eipäs ollakaan, Christophe kertoi eräitä asioita, jotka olivat hänelle tuskallisia, ystävyystarinansa Olivier Jeanninista, joka oli eronnut hänestä. Näyttelijätär kuunteli säälivä ja hienon ivallinen hymy huulillaan?… Yhtäkkiä hän kysyi:</p><p>--- Mitä kello on? Ah, siunatkoon! Minähän olen ollut täällä kaksi tuntia!… Anteeksi… Mikä lepo tämä oli minulle!…</p><p>Hän lisäsi:</p><p>--- Minä tahtoisin saada käydä täällä useamminkin… En usein… Vain joskus… Se tekisi minulle hyvää. Mutta minä en tahtoisi teitä ikävystyttää, hukata aikaanne… Ainoastaan minutti joskus, silloin tällöin…</p><p>--- Minä tulen teidän luoksenne, sanoi Christophe.</p><p>--- Ei, ei, ei luokseni. Täällä, teidän luonanne, se on minusta parempi…</p><p>Mutta hän ei tullutkaan pitkään aikaan.</p></div> </div>