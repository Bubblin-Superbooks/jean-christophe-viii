<div class="leaf flex"><div class="inner justify"><p class="no-indent  ">nurmikentälle, joka oli talon alapuolella virran rannalla, siihen paikkaan, missä hän ennen muinoin oli puhellut illoin Gottfriedin kanssa. Siihen hän nyt istuutui. Ja menneet päivät heräsivät jälleen elävinä hänen mielessään. Ja tuo suloinen pikku tyttö, joka oli nauttinut hänen kanssaan ensimäisen rakkauden unelmia, nousi kuolleista. He elivät nyt yhdessä entiset, armaat aikansa, sen suloiset kyyneleet ja määrättömät toiveet. Ja Christophe sanoi itsekseen lempeästi hymyillen:</p><p>--- Elämä ei ole opettanut minulle mitään. Saan kyllä tuntea… kokea… aina minulla on samat kuvitelmat.</p><p>Kuinka hyvä on rakastaa ja uskoa lakkaamatta! Kaikki, mihin rakkaus koskee, on kuolemalta turvassa.</p><p>--- Minna, joka on minun kanssani, — se, joka on minun, ei <em>toisen</em> kanssa, — se Minna, joka ei vanhene koskaan!…</p><p class=" stretch-last-line ">Kuu, jota pilvet olivat peittäneet, tuli esiin, ja sen</p></div> </div>