<div class="leaf flex"><div class="inner justify"><p class="no-indent  ">estänyt häntä teettämästä Christophella epäedullisia sopimuksia; mutta ne sopimuksensa hän piti. Jopa piti hän ne liiankin tarkoin. Eräänä päivänä näki Christophe hämmästyksekseen, että eräs hänen kirjoittamansa septetti oli sovitettu kvartetiksi ja eräs kahdelle kädelle aiottu pianosarja sovellettu kömpelösti neljälle kädelle, eikä asiasta oltu ilmoitettu hänelle mitään. Hän juoksi Hechtin puheille, työnsi hänen eteensä tuhratut kappaleet ja sanoi:</p><p>--- Tunnetteko näitä?</p><p>--- Epäilemättä, vastasi Hecht.</p><p>--- Ja te olette uskaltanut… uskaltanut väärennellä teoksiani kysymättä minulta lupaa!…</p><p>--- Mitä lupaa? virkkoi Hecht. Teidän teoksenne ovat minun omaisuuttani.</p><p>--- Myöskin minun, luultavasti.</p><p>--- Eivät, vastasi Hecht lauhkeasti. Christophe kuohahti.</p></div> </div>