<div class="leaf flex"><div class="inner justify"><p>--- Maailma on niin typerä, sanoi hän. Tuotetaan toisille kärsimyksiä, kärsitään itsekin; ja kun tahtoo toista auttaa, silloin epäillään. Se on iljettävää. Sellaiset ihmiset eivät ole ihmisiä.</p><p>Näyttelijätär koetti häntä nauraen rauhoittaa. Hän laski hansikkaaseen verhotun kätensä Christophen kädelle; hän puhui hänelle kauniisti, mainiten häntä nimeltä.</p><p>--- Mitä, te tunnette minut? kysyi Christophe.</p><p>--- Niinkuin ei kaikki ihmiset tuntisi toisiaan Parisissa. Te olette nyt muodissa, tekin. Mutta minä olin väärässä, kun puhuin teille sillä tavoin. Te olette hyvä poika, sen näen. Mutta rauhoittukaa nyt. Lyödään kämmentä! Sovitaan pois.</p><p>He antoivat toisilleen kättä ja juttelivat keskenään ystävällisesti.<br>Näyttelijätär sanoi:</p><p class=" stretch-last-line ">--- Se ei ole minun vikani, ymmärrättekös. Minä olen</p></div> </div>