<div class="leaf flex"><div class="inner justify"><p>Hän vaikeni järkytettynä ja painoi päänsä käsiinsä.</p><p>--- Minä olen myönyt sieluni, hoki hän.</p><p>--- Olkaa varma siitä, että minä en käytä sitä väärin, sanoi Hecht hänelle pistävästi.</p><p>--- Ja kuinka on mahdollista, sanoi Christophe, että teidän tasavaltanne oikeuttaa tällaista huijausta! Täällä väitetään, että ihminen on vapaa. Mutta aatteita myydään kaupparojuna.</p><p>--- Te olette saanut maksun, vastasi Hecht.</p><p>--- Kolmekymmentä hopeapenninkiä, niin juuri, vastasi Christophe. Saatte ne takaisin.</p><p>Hän kaiveli taskujaan antaakseen Hechtille takaisin nuo kolmesataa frangia. Mutta hänellä ei niitä ollut. Hechtin suu meni hymyyn, hiukan halveksivasti. Se hymy sai Christophen raivoon.</p><p>--- Minä tahdon kaikki teokseni takaisin sanoi, hän; minä ostan ne teiltä.</p><p class=" stretch-last-line ">--- Siihen teillä ei ole minkäänlaista oikeutta, vastasi</p></div> </div>