<div class="leaf flex"><div class="inner justify"><p class="no-indent  ">klaverimusiikkiin, joka aikoinaan hurmasi "Peruukkikuningasta"; ja hän piti <em>Kamarineitsyen Tunnustusta</em> kristillisenä kirjana…</p><p>--- Suuret miehet eivät kaipaa meitä, sanoi Christophe. Toisia varten on ajateltava.</p><p>--- Ketä? Porvarillista yleisöäkö, noita varjoja, jotka pimentävät ihmiseltä oikean elämän? Näytellä, kirjoittaa tuollaisia varten! Uhrata elämänsä heidän tähtensä! Se ei ole makeaa.</p><p>--- Joutavaa huolta, vastasi Christophe. Minä näen heidät kyllä samanlaisina kuin sinäkin, mutta se ei tee minua surulliseksi. He eivät ole niin huonoja kuin sinä sanot.</p><p>--- Kiltti saksalainen optimisti!</p><p class=" stretch-last-line ">--- He ovat ihmisiä, niinkuin minäkin. Minkä tähden he eivät ymmärtäisi minua?… — Ja vaikkeivät he ymmärtäisikään, olisinko siitä millänikään? Sillä noiden tuhansien ihmisten joukossa on toki aina pari kolme,</p></div> </div>