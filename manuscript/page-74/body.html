<div class="leaf flex"><div class="inner justify"><p class="no-indent  ">tulivat aikaa myöten yhä kelmeämmiksi. Hän näki kyllä, että Martta kävi yhä vähemmän poissa kotoaan; mutta hän luuli, että siihen oli syynä tädin tavallinen kotiinsa kiintyminen, ja hän pistelikin siitä tätiä usein. Pari kertaa Martan luokse tullessaan oli hän sattunut siellä ovella lääkäriä vastaan, joka lähti juuri pois. Jacqueline kysyi silloin tädiltään:</p><p>--- Oletko sinä sairas?</p><p>Martta vastasi:</p><p>--- Se ei ole mitään.</p><p>Mutta nyt hän ei käynyt enää Langeais'n perheen luona tavallisilla viikkopäivällisilläkään. Jacqueline loukkautui siitä tädille ja meni häntä kovin katkeroituneena torumaan.</p><p>--- Rakas ystävä, vastasi Martta ystävällisesti, minä olen ollut hiukan väsynyt.</p><p>Mutta Jacqueline ei tahtonut moista kuullakaan. Mokomakin tekosyy!</p></div> </div>