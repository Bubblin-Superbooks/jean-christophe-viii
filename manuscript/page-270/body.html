<div class="leaf flex"><div class="inner justify"><p>"Minkä tähden minä elän? Minkä tähden minä olen syntynyt?"</p><p>Ja hänen sydäntänsä kouristi ahdistus.</p><p>--- "Taivaan Jumala, minun täytyy kuolla! Minun täytyy kuolla!"</p><p>Tämä ajatus kidutti häntä öisin kuin painajainen. Hän näki unta, että hän sanoi:</p><p>--- "Nyt on vuosi 1889."</p><p>--- "Ei", vastattiin hänelle. "Nyt on 1909."</p><p>Ja hän oli lohduton, että hän oli kaksikymmentä vuotta vanhempi kuin luulikaan.</p><p>--- Se loppuu pian, enkä minä ole elänyt. Mihin minä olen pannut nämä kaksikymmentä vuotta? Mitä minä olen tehnyt elämälleni?</p><p class=" stretch-last-line ">Hän näki unta, että hän oli <em>neljänä</em> pikkutyttönä. Ne kaikki neljä nukkuivat samassa huoneessa, eri sängyissä. Kaikki ne olivat samankokoisia, ja kasvotkin samannäköisiä; mutta yksi niistä oli kahdeksan vuotta</p></div> </div>