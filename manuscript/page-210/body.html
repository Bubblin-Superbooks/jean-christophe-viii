<div class="leaf flex"><div class="inner justify"><p class="no-indent  ">saanut ihmisistä sellaisia kokemuksia, että olen tullut epäluuloiseksi.</p><p>--- Olen minäkin heihin nähden pettynyt, hyvin usein, sanoi Christophe.<br>Mutta minä luotan heihin aina.</p><p>--- Näenpä, että olette syntynyt umpisilmäksi.</p><p>Christophe purskahti nauruun:</p><p>--- Kyllä, olen niellyt yhden ja toisen kärpäsen elämässäni; mutta se ei haittaa. Minulla on hyvä vatsa. Syönpä suurempiakin elukoita, kokonaisen härkäsen, ja tarvittaessa sellaisiakin raukkoja, jotka karkaavat kimppuuni. Ja siitä voin ainoastaan paremmin.</p><p>--- Teillä on oikea sisu, sanoi näyttelijätär; te olette mies.</p><p>--- Ja te, te nainen,</p><p>--- Se ei ole paljoa, se.</p><p>--- Se on kaunista, sanoi Christophe, ja se juuri voi olla niin hyvää!</p></div> </div>