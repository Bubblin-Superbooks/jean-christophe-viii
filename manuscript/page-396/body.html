<div class="leaf flex"><div class="inner justify"><p class="no-indent  ">siitä, että on raukka mies.</p><p>--- Ah, sitä minä olenkin. En kerskukaan muuta olevani.?. Raukka, niin, joka kaipaa itselleen hellyyttä ja kuolee, jos ei sitä enää saa.</p><p>--- Eihän elämäsi ole mennyttä: onhan niitä, joita kannattaa rakastaa.</p><p>--- En usko enää ainoaankaan. Ei ole enää yhtään ystävää.</p><p>--- Olivier!</p><p>--- Anna anteeksi. Sinua en minä epäile, vaikka tulee niitäkin hetkiä, jolloin epäilen kaikkea… itseänikin… Mutta sinä olet vahva, sinä et tarvitse ketään, sinä voit elää ilman minua.</p><p>--- Hän vielä helpommin.</p><p>--- Sinä olet julma, Christophe.</p><p class=" stretch-last-line ">--- Hyvä ystäväni, minä kohtelen sinua töykeästi; mutta sen teen sitä varten, että sinä kimpoaisit vastarintaan. Kuule, peijakas vie, on häpeä uhrata ne,</p></div> </div>