<div class="leaf flex"><div class="inner justify"><p>--- Hän tarvitsee sitä paremmin kuin minä. Onhan minulla rakas mieheni… ja kaikki muu, mitä saan ajatella… Ja olenhan sitäpaitsi vanhempi…</p><p>Siksi hän hymyili ja sanoi Christophelle:</p><p>--- Se oli hyvä asia.</p><p>Mutta tuli liedessä oli sammunut; ja samoin punerrus hänen kasvoiltaan. Niin, noilla väsyneillä ja hellillä kasvoilla ei näkynyt enää muuta kuin niiden tavallinen alistuvainen hyvyys.</p><p>--- Ystävä petti minut.</p><p>Tämä ajatus painoi Olivier Jeanninin aivan maahan. Turhaan koetti<br>Christophe ravistella häntä jälleen elämään, hellin sanoin.</p><p class=" stretch-last-line ">--- Minkä sinä nyt sille voit? virkkoi hän. Se, että ystävä pettää, on jokapäiväinen tapaus, aivan kuin köyhyys, sairaus, taistelu hölmöjä vastaan. Täytyy nousta aseihin sitä vastaan. Jos ei jaksa nousta, johtuu se</p></div> </div>