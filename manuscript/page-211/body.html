<div class="leaf flex"><div class="inner justify"><p>Françoise nauroi ja toisti:</p><p>--- <em>Se juuri!</em> Mutta mitä maailma tekee <em>sille juuri</em>?</p><p>--- Täytyy puolustaa itseään.</p><p>--- Silloin ei sitä hyvyyttä kauan kestä.</p><p>--- Se johtuu siitä, ettei sitä ole tarpeeksi.</p><p>--- Ehkäpä. Ja sitäpaitsi saattaa kärsimystä tulla liiaksi. On olemassa <em>liika</em>, joka kuivettaa sielun.</p><p>Christophe alkoi jo syvästi sääliä häntä. Mutta sitten hän muisti, millainen näyttelijätär oli äsken ollut häntä kohtaan…</p><p>--- Te aiotte kai taas puhua hupaisesta lohduttelijan toimesta…</p><p>--- En, vastasi Françoise, en aio enää. Minä tunnen, että te olette hyvä, että olette suora. Kiitokset. Mutta älkää puhukokaan mitään. Sillä te ette voi tietää… Kiitän teitä.</p><p class=" stretch-last-line ">Tultiin Parisiin. He erosivat toisistaan, eivät ilmoittaneet toisilleen osoitettaan eivätkä kutsuneet</p></div> </div>