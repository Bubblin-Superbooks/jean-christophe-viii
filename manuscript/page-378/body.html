<div class="leaf flex"><div class="inner justify"><p class="no-indent  ">ymmärrä. Mutta olen aavistavinani… Siis te itse…</p><p>--- Minä olen tuntenut tuon kidutuksen,</p><p>--- Ihanko totta?… Mutta se ei kuulu asiaan! Ette suinkaan uskottele minulle, että te olisitte voinut menetellä samoin kuin tuo nainen.</p><p>--- Minulla ei ole lasta, Christophe. En tiedä, mitä olisin hänen asemassaan tehnyt.</p><p>--- Ei, se ei ole mahdollista; minä uskon teihin, kunnioitan liiaksi teitä, saatan vannoa, että se olisi teille sula mahdottomuus.</p><p class=" stretch-last-line ">--- Älkää vannoko! Minä olen ollut tekemäisilläni samantapaista kuin hän… Minun on tuskallista hävittää sitä kaunista käsitystä, mikä teillä on minusta. Mutta täytyyhän teidän oppia hiukan ymmärtämään meitä, jos kerran ette tahdo tehdä vääryyttä. — Niin, minä olen ollut aivan samanlaisen hullutuksen partaalla. Ja etten sitä tehnyt, se on jossakin määrin teidän ansionne. Siitä on nyt kaksi vuotta. Minulla oli silloin vaikea synkkä</p></div> </div>