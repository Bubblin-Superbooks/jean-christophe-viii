<div class="leaf flex"><div class="inner justify"><p class="no-indent  ">Ivallinen hymy huulillaan näyttelijätär vastasi ainoastaan:</p><p>--- Aivan niin, te olitte sietämätön, tuijottaessanne itsepäisesti vaan minuun.</p><p>Christophe virkkoi:</p><p>--- Pyydän anteeksi; minä en voinut sille mitään… Te näytitte minusta kärsivältä.</p><p>--- Entä mitä se teihin kuului? kysyi toinen.</p><p>--- Se on sellaista, jolle minä en mitään voi. Jos te näette jonkun esimerkiksi hukkuvan, ettekö tahtoisi ojentaa kättänne hänelle?</p><p>--- Minäkö? Kaukana siitä, vastasi näyttelijätär. Minä päinvastoin painaisin hänen päänsä veden alle, niin että loppu tulisi pikemmin.</p><p>Hän sanoi tämän katkeruuden ja huumorin sekaisesti; ja kun Christophe katsoi häneen ällistyneenä, niin hän nauroi.</p><p class=" stretch-last-line ">Juna tuli asemalle. Kaikki vaunut olivat täynnä,</p></div> </div>