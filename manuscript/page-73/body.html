<div class="leaf flex"><div class="inner justify"><p class="no-indent  ">iloa.</p><p>Martta nauroi hellästi, katsoi Jacquelineen, huokasi, ja alkoi jälleen ommella.</p><p>--- Pikku raukka! sanoi hän taas.</p><p>--- Mutta minkä tähden sinä sanot aina: pikku raukka? kysyi Jacqueline levottomana. Minä en tahdo olla raukka. Minä tahdon olla niin, niin onnellinen.</p><p>--- Sentähden minä sanonkin juuri: Pikku raukka!</p><p>Jacqueline jurotti hetkisen vaiti. Mutta sitä ei kestänyt kauan. Martan hellä nauru sai hänet lepytetyksi. Hän halaili Marttaa, ollen muka suutuksissaan. Sillä iällä tuntee aina salaista mairittelevaa ylpeyttä, kun meille ennustetaan jotain synkkää, joka tulee myöhemmin, pitkän ajan päästä. Kaukaa katsoen saa onnettomuus ympärilleen runouden sädekehän; eikä nuorena pelkää mitään niinkuin elämän keskinkertaisuutta.</p><p class=" stretch-last-line ">Jacqueline ei huomannut, että hänen tätinsä kasvot</p></div> </div>