<div class="leaf flex"><div class="inner justify"><p class="no-indent  ">ajatella, että hän salli itsensä tulla näin hajamieliseksi viimeisillä läheisillä hetkillä ystävänsä seurassa. Mutta Christophe puristi hänen kättänsä ja sanoi:</p><p>--- Ole huoletta. Minä olen onnellinen. Haaveile sinä vaan, poikani.</p><p>He istuivat yhä ikkunan ääressä, toistensa vieressä, katsellen öiseen puutarhaan. Jonkun hetken päästä sanoi Christophe ystävälleen:</p><p>--- Sinä kartat minua? Luulet pääseväsi käsistäni? Sinä ajattelet Jacquelinea. Mutta minä saan kyllä sinut kiinni. Minäkin näet ajattelen häntä.</p><p>--- Rakas ystävä, minähän ajattelin sinua, vastasi Olivier. Ja sinä vielä…</p><p>Hän keskeytti.</p><p>Christophe lopetti hänen lauseensa, nauraen:</p><p>--- Ja minä vielä — panin sen niin pahakseni, niinkö!…</p><p class=" stretch-last-line ">Christophe oli varustautunut sangen hienoksi,</p></div> </div>