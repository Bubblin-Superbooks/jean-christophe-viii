<div class="leaf flex"><div class="inner justify"><p class="no-indent  ">eivät olleet onnistuneet eivätkä voineet onnistua saamaan edes yleisömenestystä, saatikka sitten ilmaisemaan omaa sieluaan; he olivat kovin onnellisia, kun nyt Christophe toteutti heidän aatteitaan. Ja kaikkein rakkaimpia Christophesta olivat ehkä ne heistä, jotka kirjoittivat hänelle nimeään ilmaisematta, joten he voivat puhua hänelle vapaimmin, purkaa naivisti ilmi koko liikuttavan luottamuksensa vanhimpaan veikkoonsa, joka oli nyt tullut heitä auttamaan. Christophen sydän paisui hellyydestä, kun hän ajatteli, ettei hän saisi tuntea koskaan noita jaloja sieluja, joille hän olisi niin mielellään osoittanut rakkauttaan; ja hän suuteli näiltä oudoilta tulleita kirjeitä, aivan kuin niiden tekijätkin olivat suudelleet Christophen <em>Liedejä</em>; ja kukin heistä ajatteli tahollaan:</p><p>--- Kuinka hyvää nämä kalliit sivut minulle tekevät.</p><p class=" stretch-last-line ">Niin muodostui kaikkeuden tavallisen rytmilain mukaan Christophen ympärille koko se neron pikku</p></div> </div>