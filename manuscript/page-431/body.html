<div class="leaf flex"><div class="inner justify"><p>--- Oh, minä en voi edes teitä ajatellakaan, vastasi Christophe. Minähän en tiedä mitään teidän elämästänne.</p><p>Grazia kuvaili rauhallisesti ja muutamin sanoin hänelle jokapäiväistä elämäänsä, ja miten hänen päivänsä kuluivat. Hän puhui itsestään ja miehestään, ystävällisesti ja kauniisti hymyillen.</p><p>--- Ah, sanoi Christophe mustasukkaisesti, te rakastatte häntä?</p><p>--- Rakastan, vastasi Grazia. Christophe nousi paikaltaan.</p><p>--- Hyvästi.</p><p class=" stretch-last-line ">Grazia nousi samoin. Silloin vasta Christophe huomasi, että hän oli raskaana. Ja hän tunsi sydämessään sietämättömän vastenmielisyyden, hellyyden, mustasukkaisuuden ja syvän säälin tunteen. Grazia saattoi häntä pikkusalin ovelle. Siinä Christophe kääntyi, otti häntä käsistä, kumartui ja suuteli niitä</p></div> </div>