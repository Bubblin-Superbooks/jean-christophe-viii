<div class="leaf flex"><div class="inner justify"><p class="no-indent  ">paitsi viimeinen.<br>Françoise Oudon nousi siihen. Konduktööri pyysi heitä kiiruhtamaan.<br>Christophe, jota ei huvittanut joutua samanlaiseen asemaan kuin<br>joku päivä sitten, aikoi etsiä itselleen toisesta osastosta paikan.<br>Näyttelijätär sanoi hänelle:</p><p>--- Tulkaa.</p><p>Christophe meni vaunuun. Matkatoveri virkkoi:</p><p>--- Tänään se on minulle yhdentekevää.</p><p>He puhelivat keskenään. Christophe koetti selittää hänelle hyvin vakavasti, ettei ihmisellä ollut oikeutta olla noin muista välittämättä ja että maailmassa voidaan tehdä toisilleen paljon hyvää, auttaa toisiaan, lohduttaa…</p><p>--- Ne lohduttelut eivät minuun pysty, vastasi näyttelijätär.</p></div> </div>