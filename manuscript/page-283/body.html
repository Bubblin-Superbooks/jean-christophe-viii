<div class="leaf flex"><div class="inner justify"><p>--- Mikä sinun on? kysyi hän liikutettuna.</p><p>--- Anna minun olla, huusi Jacqueline vimmoissaan.</p><p>Ja hän meni ulos. Ovella hän huusi vielä:</p><p>--- Egoistit!</p><p>Christophe oli lopulta tehnyt suojelijansa <em>Le Grand Journalin</em> miehet vihollisikseen. Sen saattoi jo arvatakin. Christophe oli saanut taivaalta tuon Goethen kehuman hyveen, jonka nimi on:</p><p>"<em>Ei-kiitollisuus</em>".</p><p>"<em>Vastenmielisyys ilmaista kiitollisuuttaan</em>, kirjoitti Goethe ironisesti, <em>on harvinainen eikä esiinny muissa kuin huomattavissa miehissä, jotka ovat nousseet köyhimmistä kansanluokista ja olleet pakotetut joka askeleella huolimaan hyväntekijöiltään apua, joka on melkein aina karkeudella myrkytetty</em>."</p><p class=" stretch-last-line ">Christophe ei luullut, että hänen velvollisuutensa olisi vaatinut häntä matelijaksi hänelle tehdyn palveluksen vuoksi, eikä — se oli hänestä sama asia —</p></div> </div>