<div class="leaf flex"><div class="inner justify"><p>--- Mutta jos hän olisi sinulla, tuo mies, ja jos hän sinua rakastaisi, niin myönnä, ettet olisi sittenkään onnellinen, keksisit aina jotain, jonka tähden kiduttaisit itseäsi.</p><p>--- Se on totta… Ah, mikä minun onkaan?… Katso, minä olen saanut taistella liikaa, minä olen kuluttanut liiaksi itseäni, minä en jaksa enää löytää rauhaa, sisässäni on ainainen levottomuus, kuume…</p><p>--- Eikö se liene ollut sinussa jo ennenkuin jouduit kärsimyksiin.</p><p>--- Se on mahdollista. Kyllä, se oli jo silloin, kun olin pikku tyttö, oli niinkauan kuin voin muistaa… Se kalvoi jo silloin minua.</p><p>--- Mitä sinä sitten nyt tahtoisit?</p><p>--- Mistä sen voin tietää? Tahtoisin enemmän kuin voin.</p><p>--- Tunnen tuon, virkkoi Christophe. Minä olin sellainen nuorena.</p></div> </div>