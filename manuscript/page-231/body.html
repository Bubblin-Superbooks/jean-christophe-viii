<div class="leaf flex"><div class="inner justify"><p class="no-indent  ">olivat hänet tahranneet. Sitten katsoi Christophe säälien häneen; hän pysähtyi hänen eteensä, otti hänen päänsä ohimoista pitäen käsiensä väliin, puristi hellästi hänen otsaansa ja sanoi:</p><p>--- Teitä raukkaa!</p><p>Françoise aikoi sysätä rajusti hänet syrjään. Christophe sanoi:</p><p>--- Älkää peljätkö minua. Minä pidän teistä.</p><p>Silloin valahtivat kyyneleet Françoisen kalpeille poskille. Christophe painui polvilleen hänen eteensä, suuteli hänen pitkiä ja herkän kauniita käsiään,</p><p>la lunga man d'ogni bellezza piena…</p><p>noita käsiä, joille oli tipahtanut pari kyyneltä.</p><p>Sitten istuutui Christophe jälleen paikalleen. Françoise oli tyyntynyt ja jatkoi levollisena kertomustaan:</p><p class=" stretch-last-line ">Muuan kirjailija oli viimein saattanut hänet muotiin. Hän oli löytänyt tässä omituisessa olennossa demoonin,</p></div> </div>