<div class="leaf flex"><div class="inner justify"><p class="no-indent  ">vuorostaan ulos, jättäen Christophen yksin. Kiistelyä jatkui, ja vieraan ääni kuului uhkaavalta; Christophe ajatteli, että hänen täytyi ehkä mennä naisten avuksi: hän aukaisi oven. Parhaiksi ennätti hän nähdä aika lailla rappeutuneen nuoren miehen, joka käänsi hänelle selkänsä: Cécile syöksyi Christophen luo, ja rukoili häntä menemään sisään. Hän tuli sitten Christophen kanssa toiseen huoneeseen. He istuivat hetken vaiti. Viereisessä kamarissa ärhenteli tulokas yhä, muutamia minutteja; sitten hän lähti pois ja paukahutti oven mennessään kiinni. Cécileltä pääsi huokaus, ja hän sanoi Christophelle:</p><p>--- Niin… se oli veli.</p><p>Christophe ymmärsi hänet:</p><p>--- Ah, vastasi hän… Tiedän sen… Minullakin on sellainen…</p><p>Cécile otti häntä kädestä, syvästi säälien:</p><p>--- Teilläkin?</p></div> </div>