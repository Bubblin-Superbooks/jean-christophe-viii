<div class="leaf flex"><div class="inner justify"><p class="no-indent  ">häneltä, kuka tänne oli tuonut kukkia. Mies vastasi, että muuan talontytär sieltä Buirista kävi täällä parisen kertaa vuodessa.</p><p>--- Lorchen?</p><p>Sitten he juttelivat.</p><p>--- Te taidatte olla se poika? kysyi mies.</p><p>--- Hänellä oli kolme, virkkoi Christophe.</p><p>--- Tarkoitan sitä, joka on Hampurissa. Niille toisille kun on käynyt huonosti.</p><p>Christophe istui pää hiukan takakenossa, liikkumatta ja vaieten.<br>Aurinko alkoi jo laskea.</p><p class=" stretch-last-line ">--- Minun pitää sulkea portit, sanoi vartia. Christophe nousi ylös ja käveli miehen kanssa hiljaa vielä hautausmaalla. Vartia näytteli hänelle tuota tarhaansa. Christophe pysähtyi katselemaan hautamerkkien kirjoituksia. Kuinka paljon tuttuja henkilöitä hän näki siellä yhdessä! Eulerin vanhus ja</p></div> </div>