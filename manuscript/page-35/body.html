<div class="leaf flex"><div class="inner justify"><p class="no-indent  ">Puraisevat, jos puolustaa itseään… Heidän on niin helppo kostaa! Ne käyttävät hyväkseen pienintäkin sanaa, jonka tulee niille hiiskuneeksi.</p><p>Christophe löi kädellä otsaansa:</p><p>--- Oh, hyvä Jumala.</p><p>--- No, mitä nyt?</p><p>--- Minä sanoin hänelle ovea sulkiessani…</p><p>--- Mitä?</p><p>--- Keisarin sanat.</p><p>--- Keisarin?</p><p>--- Niin, elleivät ne ole hänen, niin jonkun hänen läheisensä…</p><p>--- Onneton! Saat nyt lukea ne lehden ensimäisellä sivulla.</p><p>Christophea värisytti. Mutta seuraavana päivänä näki hän lehdessä täydellisen kuvauksen huoneistostaan, johon sanomalehtimies ei ollut päässyt sisälle, ja puhelun, jota heidän välillään ei ollut ollut.</p></div> </div>