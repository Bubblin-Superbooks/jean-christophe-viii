<div class="leaf flex"><div class="inner justify"><p>--- Pikku raukka! sanoi Martta hymyillen. Jacqueline painoi päänsä tädin polvia vasten ja suuteli hänen hyväileviä käsiään:</p><p>--- Tulenko minä onnelliseksi? Täti, sano, tulenko minä onnelliseksi?</p><p>--- En tiedä, kultaseni. Se riippuu hiukkasen sinusta itsestäsi…<br>Ihminen saattaa aina olla onnellinen, kun tahtoo.</p><p>Jacqueline oli epäuskoinen.</p><p>--- Oletko sinäkin sitten onnellinen?</p><p>Martta hymyili surumielisesti.</p><p>--- Olen.</p><p>--- Niinkö? Oikeinko totta olet onnellinen?</p><p>--- Etkö sitä sitten usko?</p><p>--- Kyllä. Mutta…</p><p>Jacqueline keskeytti.</p><p>--- Mitä mutta?</p><p class=" stretch-last-line ">--- Minä tahtoisin olla onnellinen, mutta en samalla</p></div> </div>