<div class="leaf flex"><div class="inner justify"><p class="no-indent  ">tunteiden lakia seuraten oli hänenkin sielunsa lämminnyt kohta sinä päivänä, jolloin hän oli päättänyt kieltää itsensä elämältä. Nyt katselivat ystävät häntä. He eivät tienneet, mitä hänelle oli tapahtunut, eivätkä uskaltaneet häneltä sitä kysyä; mutta he tunsivat, että hän oli vapautunut, ja ettei hänessä enää ollut surua, ei katkeruutta, ei minkään asian vuoksi eikä ketään vastaan.</p><p>Christophe nousi paikaltaan, meni pianon ääreen, ja sanoi ystävälleen:</p><p>--- Tahdotko, niin laulan sinulle erään Brahmsin laulun?</p><p>--- Brahmsinko? kysyi Olivier. Soitatko sinä nyt verivihollisesi lauluja?</p><p>--- Nyt on pyhäinmiesten päivä, vastasi Christophe; anteeksiannon päivä kaikille.</p><p class=" stretch-last-line ">Hän lauloi hiljaisella äänellä, jottei olisi herättänyt lasta, muutaman säkeen erästä tuon schwabilaisen</p></div> </div>